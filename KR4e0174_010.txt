# -*- mode: mandoku-view; -*-
#+TITLE: 方齋存稿
#+DATE: 2015-08-25 00:23:58.408042
#+PROPERTY: ID KR4e0174
#+PROPERTY: BASEEDITION WYG    
#+PROPERTY: JUAN 卷十
<pb:KR4e0174_WYG_010-1a>¶
欽定四庫全書¶
　方齋存稿巻十¶
　　　　　　　　　　　　明　林文俊　撰¶
　詩¶
　五言古詩¶
　　劍津早發¶
孤舟投野宿客睡何曽牢起坐候明發去意又滔滔霧¶
深埋虎豹峡坼睡鼉鼇况廼風水惡舟行牽挽勞嘆息¶
<pb:KR4e0174_WYG_010-1b>¶
謂役夫吾應愧爾曹¶
　　别張仲明(仲明御史以諫貶/)¶
欲别執君手君行憶儂否日暮愁翻飛江頭立搔首山¶
廻人不見風帆出髙栁明明堯舜朝此别豈應有願子¶
竭忠赤益酬主恩厚往事何足論逢人須閉口葳蕤菊¶
與蘭嵗晏還相守無令秋霜至摧沒随藜莠¶
　　寄夀汪石潭宗伯(弟閒齋少宰/)¶
申甫不可作二疏跡難追公家賢弟昆視之奚愧為名¶
<pb:KR4e0174_WYG_010-2a>¶
滿天地間身在雲水涯譬彼雙鳯凰髙翔不可覊我願¶
采芳菊泛彼黄金巵雲端托飛鳥為我往遺之斯以制¶
頺齡永為國羽儀幸此未暮年起佐休明時勛華正在¶
御邈哉臯與䕫¶
　　送歐司訓赴靜江¶
昔我童穉年聞子才名振麗藻擅詞壇波濤驚筆陣雖¶
云網羅宻有才反見擯别來嵗幾何忽訝繁霜鬢魚目¶
俗所珍孰辨瑜與瑾今子領儒紳道徳師後進此中一¶
<pb:KR4e0174_WYG_010-2b>¶
青氊不博王侯印脩途自此始往哉幸加慎他日能相¶
思尺書通問訊¶
　　秋夜言懐¶
秋宇澹無雲熒熒河漢長街頭人語寂明月照我床客¶
子夜不寐攬衣起徬徨中庭凉露積繞砌鳴寒螿因之¶
百感集中宵涕沾裳江南八月交稻熟已堪甞况復秋¶
風起還憶鱸魚鄉朋友訝不歸寄我書數行為言東鄰¶
叟相約候耕桑豈不念離居時哉未忍忘誓將拂衣去¶
<pb:KR4e0174_WYG_010-3a>¶
回首市塵黄¶
　　感事¶
望望城南隅彩雲凝不飛金輿逰幸地萬馬爭驅馳馬¶
前擁才人校獵勇如羆一箭落飛鳥重賞窮民脂中有¶
射鵰將姓名知為誰百金換一狐馬首絡青絲臂弓更¶
腰箭突擊縱所為一從恃寵愛立致傾國貲威勢何翕¶
烈顧盼生陸離君看草頭露轉瞬盡朝曦因風致危詞¶
彼昏恐不知(指江彬/)¶
<pb:KR4e0174_WYG_010-3b>¶
　　送同年傅希凖憲副之河南¶
憶醉杏園春近在廿載前朋舊忽寥落參辰各一天有¶
客蓬島姿來泛遼海邊相逢解岑寂令我心豁然念子¶
初仕時瀟洒禁中仙俄遷江上羣佳政早流傳一從登¶
憲府荏苒將十年今復辭京闕逺上河洛船秋蟬號衰¶
柳暮鳥衝寒烟惆悵從兹分莽莽隔山川逺役何足悲¶
脩途願勉旃無令壯心摧贈子以龍泉¶
　　題三錫録¶
<pb:KR4e0174_WYG_010-4a>¶
　　　少司馬莪峯潘公自為廵海副使及為都御史¶
　　　廵撫遼東及提督操江三奉璽書矣而前後頒¶
　　　賜誥勅封贈其祖考妣亦且三矣今以所得制¶
　　　詞録為一册曰三錫録云¶
新安文獻郡君家獨推先衣冠萃一門金玉清相聮卓¶
哉司馬公清白自家傳功名三十載持節多在邊虎符¶
歸把握龍勅屢傳宣允稱絲綸命何慙報答年以兹結¶
主知華要地頻遷貤榮三錫命恩霈及重泉璀璨琅函¶
<pb:KR4e0174_WYG_010-4b>¶
重淋漓御墨鮮感兹時展讀珍重托瑶篇我觀潘夫子¶
忠孝道兩全朂哉圖令終庶以企前賢¶
　　張工部邀遊陳國戚莊即席分韻(得辰字/)¶
終日困羈旅驅馬出城闉折簡辱招遊感子故意真誰¶
家好池館金張帝室姻入門金奏作歌舞掩比鄰勸客¶
琥珀杯坐客錦繡茵復具麒麟脯充此盤中珍是日天¶
氣和㣲風吹白蘋林深鳴好鳥水淺見脩鱗小浦容舟¶
入遥山隔座新我来縱遊覧已足浣心塵况復同胞友¶
<pb:KR4e0174_WYG_010-5a>¶
語笑情彌親於兹不痛飲落花笑殺人他年江海上相¶
望參與辰¶
　　送費鍾石庶子考績入京¶
憶昔同登科相好如弟昆回首祗昨日倐更廿寒温中¶
間幾聚散風雨最銷魂今我偶南來而子復北轅臨岐¶
重執手惻惻夫何言祖道值春晩落花擁籬根何以贈¶
逺行采擬思芳蓀夫子玉堂英詞賦陋文園今去定承¶
寵重上金馬門同時持槖入借問今誰存江水日東注¶
<pb:KR4e0174_WYG_010-5b>¶
羲和忽西奔願子早登庸捐軀答至尊俊也下駑才恐¶
負海嶽恩别來各努力餘事置勿論¶
　　送鄭諧甫(諧甫念親成疾自工部員外/郎䟽改南京刑部以便省親)¶
長安帝王都仕路此通津冠盖滿朝省共喜侍龍鱗之¶
子胡不樂念我白頭親引領城南隅凄然獨傷神尺䟽¶
回天聽稽首頌皇仁喜深起沉疾解棹潞河濱行當慰¶
倚閭一笑慈顔春我昔客金陵憐渠風物新江流抱城¶
郭山翠落衣巾且言麗晨旭瑶街凈纎塵形勝冠全吳¶
<pb:KR4e0174_WYG_010-6a>¶
氣候近吾閩白魚兼紫笋調膳足羞珍由来天性樂外¶
物莫比倫君親豈有異孝子亦忠臣絶裾應府辟彼哉¶
温太真¶
　五言律詩¶
　　和李蒲汀少宰喜雪二首¶
怪底嚴寒候花飛遍八荒人皆欣歳事我更念戎行隴¶
麥萌應緑江雲色半蒼從来感格意不在走羣望¶
三白呈祥日羣黎引領時輕隨柳絮舞潤許麥苖知郢¶
<pb:KR4e0174_WYG_010-6b>¶
上慙髙調山隂負宿竒祗應且飽飯歌舞答恩私¶
　　感懐¶
細雨梧桐外蕭然草閣秋病餘還藥石夢裏只松楸世¶
事看多醜妻孥勸早休不愁生計薄萬巻是良疇¶
　　大安道中¶
因悲鄉井異寓目思紛紛野店沒青草山田種白雲雨¶
聲連晦朔日色變朝曛道有瘡痍者大安異所聞¶
　　送指揮鄧安守偹真定二首(武舉門生/)¶
<pb:KR4e0174_WYG_010-7a>¶
射策占髙名分符鎮列城軍聲千里振智術萬人驚坐¶
擁青油幕行廵細柳營祗今須將畧慎勿厭談兵¶
兵法滿胸中竒謀妙折衝共榮分閫寄還擬取侯封落¶
日明旌斾飛霜上劍鋒即看殘冦滅銷甲事春農¶
　　次馬西𤣥司業齋夕¶
天低垂户外斗轉宿城隂卧病抛書巻偷閒解佩衿坐¶
憐明月近夢破白雲深正爾愁岑寂鐘聲出暮林¶
　　將抵昌平¶
<pb:KR4e0174_WYG_010-7b>¶
百里昌平道停車日未昏浮生渾作夢舊事復誰論山¶
色圍平野溪流抱獨村向来征戰地營壘到今存¶
　五言絶句¶
　　題小畫¶
林宻青相戞山空翠欲流吹簫何處客日暮未歸舟¶
　七言古詩¶
　　送南京太常卿穆公𤣥庵致仕還山東(前學士/)¶
先生海内稱儒宗氣格不與俗人同晩以著書為寔歴¶
<pb:KR4e0174_WYG_010-8a>¶
道着利名面已紅今者抗䟽辭天子拂衣去伴商山翁¶
我歌送之感且嘆却慙羽翼在樊籠豫愁别後知音少¶
臨分更為撫絲桐曲終酒罷各分手冷冷江上多清風¶
　　題故人江千戸味泉巻¶
憶昔聨舟下江水月明杯酒呉江中十五年来渾一夢¶
幾回念我枉詩筒今我不樂歳又暮思君空佇南飛鴻¶
近聞解印謝塵鞅頭白頺然成老翁閒来只辨江心水¶
汲取烹茶陸羽同我似相如多渴病每日視草明光宫¶
<pb:KR4e0174_WYG_010-8b>¶
安得就君分一勺坐遣胸中臆慮空詩成對雨支頥坐¶
冷風颯颯鬢雙蓬¶
　　送沈太守大楠之延平¶
我昔與子投氣分愛子胸襟無俗韻幾歳為郎坐粉闈¶
一麾出守還山郡郡城樓閣枕山巔二水交流滙其前¶
近郭千家燈火市縁溪萬頃桑麻田比聞凋敝漸非古¶
愷悌今逢賢府主敷政還回列縣春洗寃更有隨車雨¶
閩中道脉却在兹城南尚有延平祠祠下溪毛清可摘¶
<pb:KR4e0174_WYG_010-9a>¶
門墻仰止有餘師¶
　　送劉紫巖被召還朝¶
公昔官居學士院承恩數上金鑾殿一從休直下西清¶
南國山川題欲遍邇來宵旰勞天顔已聞下詔徵公還江上¶
空懐鷗鷺侣朝端定接䕫龍班偶逢菊節開芳餞極目¶
烟波錦帆逺心如江水只流東節比黄花偏耐晩簪筆¶
重看侍講幃鳯池揮翰迅如飛更欲煩公經緯手殷勤¶
為補山龍衣¶
<pb:KR4e0174_WYG_010-9b>¶
　　送大司徒輿浦王公考績入京¶
落日滿川春樹晴東風江上錦帆輕把袂問公從此别¶
幾時棹返石頭城石城樓閣煙花繞公在江湖憂廊廟¶
誰云卧洛似富韓共言分陜同周召三年報政拜彤墀¶
正是重瞳注想時宣室倘承前席問東南赤子多瘡痍¶
瘡痍滿目何時愈便合留公輔明主白雲休戀故山棲¶
海内蒼生望霖雨¶
　　贈朱雲岩司諫¶
<pb:KR4e0174_WYG_010-10a>¶
瑣闥仙郎氷玉姿襟懐好似杜拾遺孤忠時上皂囊疏¶
餘興春吟白雪詩南國三年行報政傾城餞送車馬盛¶
幾畨飛夢繞親闈彩衣今喜逢家慶春酒髙堂何限情¶
東風引棹上玉京曉漏還隨鵷鷺入朝陽共聽鳯凰鳴¶
聖皇納諌同堯舜山甫之職當補衮君看千年青史上¶
惟有忠孝流聲逺¶
　　送陳中丞虞山之南贑¶
東呉之山虞山髙秀㧞衆山誰與伍終日出雲遂為霏¶
<pb:KR4e0174_WYG_010-10b>¶
利澤在人恵良溥公之竒秀自岳降貌似古人心更古¶
仕途坎壈三十年晩始擁旄開制府先聲想已到百城¶
楚女越童爭歌舞彩幡風暖春行縣畵㦸霜飛秋按部¶
閭閻從此無瘡痍道路還聞息豺虎我老為儒迂且腐¶
日給太倉慙何補祝公惟願政有成早晩還朝事明主¶
　　送陳太守汝宗之東昌¶
博平郡守太丘孫粉署為郎名藹藹公退閉門謝俗氛¶
其中有草生書帶矯如冬寒挺孤松清比秋蟾印溪瀨¶
<pb:KR4e0174_WYG_010-11a>¶
北都藝苑職校掄何限賢豪歸盻睞望重清時久見推¶
恩深大郡俄超拜共言才可濟時艱却喜身還隨道㤗¶
南浦離筵芳草邊故人班馬垂楊外杯傾春釀休辭醉¶
魚出寒氷兼可膾昇平海内官府樂澶漫山東疆域大¶
南通舟楫控江淮東望山川連海岱赴官誰不羡朱輪¶
作縣人爭瞻皂盖閭閻憔悴今應甦使君豈弟民所頼¶
淮陽卧治還有成頴川課職當居最一麾豈足為君淹¶
鐘鼎勛名端可蔡¶
<pb:KR4e0174_WYG_010-11b>¶
　　送俞經憲恵民考績入京(俞經憲係尚/書琳公之子)¶
我昔官居白玉堂五更振珮朝明光君之先人司喉舌¶
獻納從容在帝旁毎見殿東供奉退鳯儀秀㧞重班行¶
自我不見今十載傷心耆舊半存亡君才不忝名家胄¶
法冠豸服何輝煌弭節留都剛㑹面又聞奏最上江艎¶
閃閃旌旂輝白日明明畵㦸飛秋霜行處想應無豺虎¶
山妖水怪盡逃藏比聞處處鬻男女江南江北多旱蝗¶
官府誅求何日已閭閻百孔兼千瘡我曹肉食慙無補¶
<pb:KR4e0174_WYG_010-12a>¶
言之感激熱中膓君侯忠孝夙自許觸目民隠心悲傷¶
此去應前宣室席願無緘黙負吾皇臨分不盡叮嚀語¶
意逐東流江水長¶
　　送丁西丘¶
丁君自是東呉英讀書多似鄭康成夜光暗擲無人識¶
西丘結屋學逃名雖曽薦起至王國鱸魚味好薄侯鯖¶
伊昔漢五侯氣勢何翕烈子雲之筆札君卿之唇舌出¶
入門下附炎熱當時裘馬雖輕肥惜哉白圭已玷缺豈¶
<pb:KR4e0174_WYG_010-12b>¶
若西丘短褐騎羸馬來往江湖自瀟洒短刺不投公府¶
中長裾恥曵侯門下今年金陵初識面愛子風情何邈¶
緬玉麈髙談坐為傾彩毫題句人皆羡鳯凰臺白鷺洲¶
南朝古寺都遊遍一朝興盡忽辭歸向我索詩入行巻君¶
行君行慎勉旃他日試看髙士傳¶
　七言律¶
　　興田再逢卓進士起嵓¶
芉原分手太匆匆却喜今朝語笑同盡日舟行山色裏¶
<pb:KR4e0174_WYG_010-13a>¶
幾家人住水聲中江湖自笑長為客齒髪那能久不翁¶
明日停橈武夷下細將真訣問崆峒¶
　　送陳縣丞崧回建陽任¶
幾回來往建州道下馬逢人説好官一見又為天外别¶
相逢真似夢中看雷霆入地驚湍吼虎豹蹲林亂石攢¶
我昔仗君曽脱險追思珠淚不勝彈(余昔南歸至建陽下/灘舟破幾溺此君冒)¶
(險來援/故云)¶
　　寄從孫鳴盛(時鳴盛為白蓮驛吏/)¶
<pb:KR4e0174_WYG_010-13b>¶
我因作宦多江海汝亦離鄉幾歳華細檢來書同㑹面¶
暫隨歸夢一還家蓮開驛舎清風逺柳發河橋别思賒¶
早晩劍津繫舟楫可能相候夕陽斜(時公將北上/)¶
　　早朝¶
帝城瑞氣曉氤氲鳯閣參差勢入雲馳道爭聞傳警蹕¶
垂衣重見拱華勛仗移雉尾班初合身近螭拗詔得聞¶
薄劣十年叨侍從自慙何以答明君¶
　　送别駕族孫宗啓赴徽州¶
<pb:KR4e0174_WYG_010-14a>¶
尋常送客不曽悲送爾停杯惜别離作倅正當山水郡¶
致身真負聖明時百年富貴非吾願前輩風流是汝師¶
涉世乆知才有用豈同儕叔衆嫌癡¶
　　首言春懐¶
禁城殘雪未全消又見春歸到柳條鄉國忽驚魂夢㫁¶
風塵暗遣鬢毛凋一尊得醉聊開口五斗雖貧恥折腰¶
自愛木蘭好烟水賦歸不用小山招¶
　　慶成宴次韻¶
<pb:KR4e0174_WYG_010-14b>¶
中左門間坐講臣九霄地切侍龍鱗禮成湛露開周燕¶
澤普濡雲識舜仁翠管細傳仙樂曲瑶盤頻送御厨珍¶
小臣既醉歌天保願祝皇圖億萬春¶
　　送丁太守之撫州¶
佐郡南州舊有聲一麾今去領專城鈴齋晝靜留髙詠¶
稻壠春晴看耦耕聖代淳風無楚越漢廷良吏盡公卿¶
君才不止二千石拭目雲霄萬里程¶
　　送都諫朱應周赴闕¶
<pb:KR4e0174_WYG_010-15a>¶
羡君此去際芳辰南浦歌殘草色新供奉再通中禁籍¶
飛騰不負百年身乆聞西北馳邊報又道東南偹徼廵¶
廊廟可憂非一事納忠元屬諫垣臣¶
　　送劉編脩舜弼判大名府¶
　　　舜弼由左給事改檢討史成陞僉憲有言舜弼¶
　　　不當外補者改陞編脩舜弼上䟽辭坐忤㫖謫¶
抗䟽清朝辭好官一麾謫去逺龍顔朋簪聚散萍蓬外¶
仕路升沉夢寐間秘閣共嗟劉向去長沙終見賈生還¶
<pb:KR4e0174_WYG_010-15b>¶
君恩隨地堪酬答莫羡逍遥侍從班¶
　　送林司訓尚懐之辰州沆陵縣學¶
樽前把袖日初斜共指江潭去路賒送客不堪逢嵗杪¶
緘詩何惜到京華洞庭天濶雲垂野湘浦秋深雁泛沙¶
聖代祗今賢是寳莫教地産止丹砂¶
　　題黄隠君南山草堂¶
一區深塢可藏春盧橘楊梅次第新九陌風塵不到地¶
百年雲水自由身軒中留客惟碁局枕上看山亦葛巾¶
<pb:KR4e0174_WYG_010-16a>¶
聞説藏書餘萬巻青雲還屬後來人¶
　　送從姪國仁行醫嶺南¶
竹林風日不同遊又向江頭問去舟天地百年皆逆旅¶
風烟五嶺亦中州樹深雲鎖千岩暝水濶天連一鴈秋¶
聞説隨身多藥餌用時須向古方求¶
　　送林主事二山謫夷陵¶
莫言人世重依違青史他年有是非賈子憂時聊短䟽¶
屈平直道是危機偏州謫倅衣冠惜三楚經行草木輝¶
<pb:KR4e0174_WYG_010-16b>¶
從此召還知有日别君何事更沾衣¶
　　春日同友人重遊鄭氏水亭¶
江村花柳春猶淺水郭亭臺日正遲幔巻暫教山翠入¶
尊開側見竹光移朝簪未許真抛得杯酒應拚與醉期¶
况是同遊無俗侣憑君更續舊題詩¶
　　過淮聞駕還至揚州¶
東南紫氣欝葱葱清蹕時勞下九重花夾綺羅通御道¶
旗分龍虎盛軍容三秋魚鳥驚天仗萬國衣冠翊聖躬¶
<pb:KR4e0174_WYG_010-17a>¶
盡説歸來罷廵狩已聞中詔撤行宫¶
　　送黄以承遊遼陽¶
長亭日暮酒初醒策馬西風問去程幾處啼猿催客淚¶
滿林落葉送秋聲鳴笳晝寂狼烟凈貢篚東來鴨緑平¶
燈火萬家絃管沸不知遼海是邊城¶
　　遊城山遂宿岩舎¶
蹤跡城山近已稀重來遊衍暮忘歸髙臺突兀凌虛白¶
古刹荒凉隠翠㣲上界僧歸梵磬響低林鳥宿佛燈輝¶
<pb:KR4e0174_WYG_010-17b>¶
邇來自覺塵縁薄不為入山不息機¶
　　葉坊遇雨暫憇驛後小軒撥悶次柏莊壁上韻¶
古木脩篁䕶小軒溪雲谷鳥伴閒眠烟花冉冉驕陽月¶
風雨瀟瀟寒食天行役敢辭南又北憇居真以日為年¶
偶逢故舊開官醖一飲直須吸百川¶
　　贈浙江大叅朱南岡次素翁韻¶
年資端與望俱深况復名髙翰墨林地逺夢回青瑣闥¶
官清吟對紫薇隂廟堂尚賴經邦手江海常懸補衮心¶
<pb:KR4e0174_WYG_010-18a>¶
最是越中山水好公餘何惜暫登臨¶
　　送同年堯别駕瑄回恵州任¶
河橋欲别惜分違把袂相看到夕暉好向一官思報稱¶
願從同榜借光輝青青草色留人醉片片楊花逐馬飛¶
此景不堪頻悵戀嶺民翹首望君歸¶
　　鈐山堂為祭酒嚴公題¶
髙懐偶與碧山俱吟對鈐岡興有餘小閣乍開延紫翠¶
層樓遥望入清虛一簾樹色留啼鳥萬巻芸香避蠧魚¶
<pb:KR4e0174_WYG_010-18b>¶
仰止定知聞道早宫墻咫尺聖人居(堂近學宫/)¶
　　春日感懐(寒食時作/)¶
柳緑鶯啼二月天家家門外泊湖船傷心世事隨流水¶
回首春風又隔年客路紅塵心半染親墳宿草恨長牽¶
亦知温飽非吾事負郭何須二頃田¶
　　題瑞榴圖(有序/)¶
　　　嘉靖乙酉秋子與宫贊蔡衡仲等六人宴於内¶
　　　館有中貴以石榴見遺大小八九枚盖植之禁¶
<pb:KR4e0174_WYG_010-19a>¶
　　　中者諸君謂石榴多子坐下惟侍講葉叔晦尚¶
　　　未有子請以為兆既歸鄭侍講陳魯南作石榴¶
　　　圖贈之諸君有詩予亦效顰¶
石榴有子兆開先况復來從雨露邊一座驚看無似者¶
諸公持贈不徒然家如王祐多隂徳齒及商瞿未暮年¶
見説近來蘭入夢試看明月掌珠圓¶
　　送鍾大尹之湖口縣¶
作宦潯陽興亦佳不須勾漏問丹砂水當縣郭時時白¶
<pb:KR4e0174_WYG_010-19b>¶
山倚江城面面遮民醉却逢終日社官閒每放午時衙¶
使君自是今潘岳試看河陽一縣花¶
　　秋日小齋偶成¶
秋來風物縂堪悲寂寞空齋獨坐時霜氣暗凋門柳色¶
露華寒動井梧枝才非用世歸須早事不縈心起每遲¶
更欲移家深竹裏不教姓字俗人知¶
　　夀從叔母丘太孺人(叅政公母/)¶
年年問訊鄉園使齒髪祗如初别時共喜承恩當晩暮¶
<pb:KR4e0174_WYG_010-20a>¶
曽聞卜夀過期頥三飡不換公卿貴内行還堪族黨歸¶
憑仗春風階下竹平安長報客邊知¶
　　燈下讀劉寔夫都諫詩集¶
新詩讀罷燭頻彈東壁垂光照夜闌已有聲名髙諫院¶
况兼風雅擅騷壇心降合作低頭拜病起還思洗眼看¶
巴客縱能歌下里其如郢曲和皆難¶
　　早朝¶
肅肅千門虎旅屯月斜劍佩影初分鈞天樂奏萬年曲¶
<pb:KR4e0174_WYG_010-20b>¶
寳鼎烟騰五色雲杳窱金閨清漏轉聖明天語近臣聞¶
太平時節身難遇萬國同心祝聖君¶
　　送少宗伯嚴公掌禮顯陵¶
使星何處照人紅路指江陵漢水東旌節曉看衝朔霧¶
樓船秋喜借湖風威儀漢室原存廟禮樂虞廷重秩宗¶
何限瘡痍呉楚道煩公細采逹重瞳¶
　　寄福清林世卿舊契(聞其移居涵江故云/)¶
昔年湖上訪茅廬五月扁舟過雨初舊事怪來連夕夢¶
<pb:KR4e0174_WYG_010-21a>¶
故人别後幾封書新遷涵水鳴珂里何異庚桑畏壘居¶
我擬官成賦歸去卜鄰相伴老樵漁¶
　　送内兄朱國賢赴欽州司倉二首¶
憐君垂老涉鯨波落日風烟奈别何睡石江頭秋月冷¶
分茅嶺上瘴雲多蠻鄉酒熟何人共海國書來有鴈過¶
豈是天涯成逺别出門回首限山河¶
對君强飲不成歡連日眉尖别思攢兩鬢十年非故貌¶
一身萬里更㣲官風塵為客吾將老世路無媒古亦難¶
<pb:KR4e0174_WYG_010-21b>¶
相約抽身早歸隠木蘭烟水有漁竿¶
　　懐同年鄒少叅敏行¶
萬里蒼梧書未還時占劍氣斗牛間君才雅稱名藩牧¶
我病猶慙近侍班世事浮漚曽足問人生黑髪未容閒¶
詩成寄夀憑歸翼目斷寒雲隔萬山¶
　　題方松崖司㓂賜諡簡肅巻¶
官聨八座望尤崇凶訃俄傳嘆息同屢觸雷霆驚壯節¶
終垂日月照遺忠山中續食清㢘吏身後易名簡肅公¶
<pb:KR4e0174_WYG_010-22a>¶
感舊懐賢嗟莫及凄然淚洒向西風¶
　　喜仲脩弟奉使便道抵家¶
幾度人來報使旌暗中吾自數歸程相逢歳晩翻疑夢¶
忍説春來又卜行風雨幽懐何處冩江天病眼此時明¶
夜來春意知多少步到前庭問紫荆¶
　　送仲脩弟尹永嘉¶
觀風南楚人猶羡領邑東甌爾自知凍合遥空辭我地¶
春回滿縣到官時事於忙後宜防錯言向甜中恐售欺¶
<pb:KR4e0174_WYG_010-22b>¶
嵗嵗東風池草緑夢中相憶自成詩¶
　　送宋琪祥尉翁源¶
離亭客散夕陽低江樹依依送馬蹄但使雲緘無斷續¶
不妨塵跡各東西春山雨過蠻溪漲曉岸花開越鳥啼¶
我有一言君記取歸裝南物不須擕¶
　　别同年祝遥緒憲副(前庶吉士/)¶
憶在武夷同醉日感君髙韻薄秋雲今來手握山東憲¶
衆許才空冀北羣塵世浮名春夢似玉堂舊話夜燈聞¶
<pb:KR4e0174_WYG_010-23a>¶
年來鬢髪俱非昨要遣丹青早策勛¶
　　清河道中¶
年來百事不堪論獨得山遊興尚存千里鐘聲疑有寺¶
数家烟火自成村秋髙樹有凌霜葉水落沙仍帶雨痕¶
最與鄉園相似處幾株殘柳對柴門¶
　　送管通政汝濟奉使秦中兼過家候母¶
曉日爭看漢使旌衣冠祖餞欲傾城回瞻北極心應戀¶
歸見終南眼倍明駟馬今過題柱處闗人舊識棄繻生¶
<pb:KR4e0174_WYG_010-23b>¶
倚門應念親頭白不獨歸為晝錦榮¶
　　過劉寔夫都諫舊宅偶成輒寄(時劉謫江西籓幕/)¶
柴門寂寂晝長扄苑樹移隂霜滿庭共許登堂論契濶¶
今來立馬嘆伶俜朝中舊恨平津閣湖上清風孺子亭¶
試向滄浪問漁父此時還有幾人醒¶
　　澄心亭偶成(在南雍/)¶
倦來散歩遶池行池上風生白苧輕春雨小堂留燕語¶
夕陽髙柳逗蟬聲杯深向客難同醉夢熟何人却喚醒¶
<pb:KR4e0174_WYG_010-24a>¶
可是閒官無限樂官坊翰苑總登瀛¶
　　别仲脩弟(時仲脩將赴浙江僉憲/)¶
馮唐頭白尚為郎覺爾旌麾去有光共羡驊騮今展足¶
誰憐鴻㕍各分行西湖春近梅先白上國秋初葉已黄¶
惆悵彭城離别地幾時風雨復連床¶
　　送南京冢宰紫岩劉公考績入京¶
天曹最績奏神京望重三朝屬老成江上曉雲侵斾濕¶
梅邊臘雪照船明人傳左右虛台席帝睠尚書識履聲¶
<pb:KR4e0174_WYG_010-24b>¶
共喜兹行歸鼎軸致君應見世昇平¶
　　同丘郎中子時龔狀元鳴治郊逰至三忠祠新濬¶
　　　通惠河邊感興一首¶
馬首風塵苦未休三年剛得此回遊樹藏宿霧迷宫苑¶
水遶平堤接御溝黄犢眠來千嶂晩翠禽啼斷半溪秋¶
多情更有臨淵羡擬向滄浪上釣舟¶
　　送戴縣丞¶
客中别子恨難禁况復蕭蕭秋滿林君去脩途宜努力¶
<pb:KR4e0174_WYG_010-25a>¶
我於時事每驚心半生身世江湖逺百里桑麻雨露深¶
佐邑想應多暇日哦松庭院晝沉沉¶
　　題竇惟逺家慶圖(是年太夫人年九十惟逺已/為郡守子一桂新舉進士)¶
好事重重慰北堂清朝甲第喜傳芳曲江宴罷袍新緑¶
太守符分帶已黄漢室勛名看並美韋門慶澤羡逾長¶
桂枝元是君家物借問今年第幾郎¶
　　嵗暮坐南雍官舎見山亭偶成三首¶
屋外山光碧四圍幾株松桂傍山扉何妨移竹供瀟洒¶
<pb:KR4e0174_WYG_010-25b>¶
自愛開樽對翠㣲啼鳥聲中驚節換寒梅枝上報春歸¶
獨憐逺客風塵裏回首年年憶釣磯¶
小小亭臺短短墻茅齋靜處著繩床排簷寒色幾竿竹¶
隔座輕烟一瓣香明鏡未容悲嵗晩青山也解笑人忙¶
年來飽飯便便睡夢裏身如在故鄉¶
霜風悽慘嵗華深木落空庭噪暮禽猶有翠筠堪志節¶
豈無碧水可澄心浮生跡似漂流梗造士功慙躍冶金¶
草閣捲簾時自遣孤吟遥對白雲岑¶
<pb:KR4e0174_WYG_010-26a>¶
　　大司成鍾石先生枉顧不遇留詩壁上次韻¶
一經幸際聖明時宦轍東西任所之瀟散迹還兼吏隠¶
癡頑心祗似童兒借來法帖臨池習乞得名花帶雨移¶
地僻每迂髙士駕才疎敢和古人詩¶
　　送南京主客郎中鄔紳守青州¶
握虎分符出擁騶共言官是古諸侯印閒不比分司日¶
山近偏逢露冕秋田里幾時歌樂業廟堂此日得分憂¶
别來不惜雙魚寄應有潮來到石頭¶
<pb:KR4e0174_WYG_010-26b>¶
　　博士蘓璞學正方邦望同日拜節推蘓在桂林方¶
　　　在廣州予為賦一律各書一通贈之¶
簷鵲朝來送喜忙俄聞新命下鱣堂共誇騰踏能千里¶
獨惜翻飛各一方越地重儒知俗美周官垂訓要刑祥¶
俸錢縱倍賢闗日須信虀鹽滋味長¶
　　送李賓學録赴襄陽别駕¶
方城漢水今猶昔舊事銷磨一夢間遺愛尚稱羊叔子¶
清風猶説鹿門山民窮賴汝勤安輯俗薄憑誰力挽還¶
<pb:KR4e0174_WYG_010-27a>¶
竹馬懽迎何足羡要看去日衆號攀¶
　　進春次柯石莊韻¶
漏轉彤樓唱曉鷄千官鵠立殿東西香飄輦路佩聲合¶
日映宫雲扇影齊已覺氷消流水細即看花重亞枝低¶
天家可是春偏早禁柳宫槐鶯亂啼¶
　　送曽秋官于暘决囚江南(便道過舎/)¶
霜鴈南飛日又斜官船催發鼓頻撾三年幾作還鄉夢¶
八月真看泛斗槎幽似覆盆仍望照春回枯井也生芽¶
<pb:KR4e0174_WYG_010-27b>¶
簡書可畏歸須早肯為江南滯使華¶
　　夀張太夫人(學士惟信先生之/母時初陞少詹)¶
迢迢蜀道阻潘輿使者頻歸問起居筵出上尊黄票酒¶
函開御墨紫泥書也知綵服心長戀其奈巖廊席久虚¶
書報北堂應一笑聖恩新遣佩金魚¶
　　題南京守偹太監晏公巻(晏公名宏/)¶
清名儉徳重當時道路人傳即口碑全陜山川遺愛在¶
留官管鑰舊臣宜門無雜客跡如掃案有殘書手自披¶
<pb:KR4e0174_WYG_010-28a>¶
幾䟽乞骸恩未許朴忠應結九重知¶
　　嵗暮官齋夜坐¶
擁爐獨坐有餘情箭漏聲傳忽二更一樹寒花鈴閣靜¶
半庭殘雪紙忩明賞心自愛年芳近回首翻憐世網攖¶
牢落異鄉歸未得只憑春酒破愁城¶
　　同年鄭成昭將赴南京刑部留詩為别次韻奉贈¶
誰將短笛怨中吹膓斷孤鴻對落暉賓館正逢塵榻下¶
秋江又報客帆歸天涯同榜幾人在江左前朝舊事稀¶
<pb:KR4e0174_WYG_010-28b>¶
却憶太平門外路隔湖烟樹雨霏㣲¶
　　送杜太守之南寜¶
弟昆托契十年中人事浮雲逐眼空君已分符嶺以外¶
我仍簪筆殿之東才能濟美古猶少志在酬恩逺亦同¶
須識别離無限思江流目斷是南鴻¶
　　題林主事汝桓夢槎竒遊巻(時汝桓謫徐聞丞前/一夕有乗槎之夢)¶
流落炎州未足嗟乾坤隨寓即為家昔賢此是投荒地¶
異事今傳入夢槎髙節崢嶒昭日月浮榮聚散等雲霞¶
<pb:KR4e0174_WYG_010-29a>¶
愛君不得從君去目斷南天嶺樹斜¶
　　和秦鳯山司空喜雪¶
三日齋壇致禮同俄看飛絮已漫空誠孚未覺天心逺¶
瑞應元知世運隆香爇龍涎酬景貺占憑鷄骨報年豐¶
多情欲和陽春句凍筆呵成愧未工¶
　　陛見日隨例賜枇杷詩一首(時自南京祭酒召至/)¶
江海重承召命新彤庭虎拜覲龍鱗君恩似借㣲臣寵¶
仙果先頒内府珍翠篚擎來金彈滿氷盤捧出絳珠勻¶
<pb:KR4e0174_WYG_010-29b>¶
薦餘正席甞偏好未有涓埃答帝仁¶
　　賜藕¶
碧藕堆盤玉不如窮冬風物更憐渠頒從御府榮方重¶
嚼罷文園渴已除恩比連絲知未斷心能容物愛中虚¶
毫分無補真叨食慙愧黄封走使車¶
　　賜鰣魚¶
禮成薦鮪聖心懽恩許甞新遍從官一飽敢忘明主徳¶
百年深愧腐儒飡鑾刀細切憐霜膾官醖旋開侑玉盤¶
<pb:KR4e0174_WYG_010-30a>¶
食罷感恩思補報馮驩長鋏未須彈¶
　　示從姪貴英二首(貴英占籍湖廣兹貢至京師相/見悲喜作以示之且諷其還爾)¶
别久重逢問濯纓尊前相對夜燈明異鄉骨肉堪流涕¶
故國交遊半死生富貴誰無桑梓念江湖久負鷺鷗盟¶
何時粗了乾坤債歸去青山學耦耕¶
江湖為客久沉沉幾度書來慰我心白璧空教雙足刖¶
紅塵已覺二毛侵鍾儀居晉還南操莊舄思鄉祗越吟¶
三尺漁磯便堪老此中費得幾多金(貴英恐貧不能歸/爾故末句云云)¶
<pb:KR4e0174_WYG_010-30b>¶
　　送貴英之名山司訓(貴英自入湖廣遺其妻在家/今益貧且老矣予欲其攜之)¶
　　　(官故有/第四句)¶
才頗如人命不如江湖落魄幾年餘一官老始分鱣席¶
千里妻能挽鹿車心泰也知由樂道眼昏可得便抛書¶
但求苜蓿盤中滿彈鋏無勞嘆食魚¶
　　壬辰九月二十二日再入講筵進講得詩三首(時/自)¶
　　　(南京祭酒召/還再入講筵)¶
蓬萊殿閣隔塵囂雲捲珠簾講幄髙扇影開時瞻御座¶
<pb:KR4e0174_WYG_010-31a>¶
鑪烟飛處簇宫袍横經未覺天顔逺問道應忘玉體勞¶
身際明時叨侍從猶慙無術補秋毫¶
邇英持槖總儒紳香案前頭立講臣頗怪地偏饒雨露¶
不知身已近星辰彤墀仗簇皇威肅玉几書呈御覧新¶
講罷自天傳賜宴九重喜色溢龍鱗¶
百官朝退翠華來日映紅雲講殿開駙馬帶刀還夾陛¶
將軍列㦸盡銜枚論思地禁榮重入簡㧞恩深愧不才¶
宴罷仍從東觀集直疑步武接三台¶
<pb:KR4e0174_WYG_010-31b>¶
　　送鮑侍御象賢赴湖廣僉憲¶
向來道路避乗驄今拜外臺秩更崇身逺螭頭封事簡¶
冠仍豸角觸邪同開尊暮對瀟湘雨弭節秋生鄂渚風¶
極目江天迷楚望夜來空仰法星紅¶
　　樊大叅孝甫需次京師為同年㑹諸公有詩輒和¶
嘆息曲江同宴後年年减却㑹中人别來見面翻疑夢¶
老去交情轉覺親鏡裏勛名嗟未晩花前酒盞勸須頻¶
逢君祗合騰騰醉明日相望參與辰¶
<pb:KR4e0174_WYG_010-32a>¶
　　從孫貳守宗啓已去寜波寜波為去思巻以遺之¶
　　　宗啓有詩輒和(宗啓歴徽州通判寜波同知/遺愛在民故有第三句)¶
時來千里慰衰遲洗眼燈前手自披遺愛曽聞隨處有¶
古音休嘆少人知明時失士良為恥壯歳還山恐未宜¶
正是聖君求治日滄江誰許釣綸垂¶
　　題草堂雪齋(鄲城樊公宣徳中以行軍司馬駐/師濟上暇日過故鄉適草堂初成)¶
　　　(積雪新霽公甚樂之東里諸公皆有/詩今其孫憲副孝甫索題故為賦之)¶
故鄉歸作雪中遊萬里凝華漾素秋色借旌&KR1242;兵氣合¶
<pb:KR4e0174_WYG_010-32b>¶
光連營壘陣雲收成功豈必調商鼎料敵何如下蔡州¶
舊日草堂無恙否門前時見擁鳴騶¶
　　送南大理丞林次崖考績入京(予時初至南都/)¶
君在江南正憶渠我來君復動征車如何鴻燕時難並¶
可是參商迹便踈閉户只窮羲氏學憂時曽上賈生書¶
兹行績奏天顔悦應得承恩佩紫魚¶
　　送江京兆景熈考績入京¶
兩為三輔號(闕/)平千里耕桑藹頌聲漢史無勞誇長倩¶
<pb:KR4e0174_WYG_010-33a>¶
韋門又喜得𤣥成江空山色依帆轉闕曉鐘聲雜佩鳴¶
朝謁承明輪奏對可應無語及蒼生¶
　　陳子道脩來南京求銘父墓賦此送之¶
孤舟夜雨一燈青卧聽城烏淚暗零千里子心憐寸草¶
百年人世嘆浮萍情深未掛當年劍才劣猶慙太史銘¶
身在異鄉親淺土莫辭歸路載殘星¶
　　送潘莪峯少司馬赴召¶
徴賢詔下促驪歌江上風煙别思多羣從幾人登正路¶
<pb:KR4e0174_WYG_010-33b>¶
九霄何地答恩波籌邊即見銷金甲待漏重看振玉珂¶
若向江湖懐舊侣緘題時托鴈南過¶
　　翰林舊僚脩瀛洲㑹于憑虚閣限韻得㣲字(予時/以禮)¶
　　　(侍來南都/盖再至矣)¶
多病長思卧翠㣲重來江閣坐朝暉未能報國心徒戀¶
且喜看山願不違對酒忽聞啼鳥過賞春空惜落花飛¶
分明此地真蓬島吟倚䦨干晩未歸¶
　　送賴廷穆經衛之湖廣¶
<pb:KR4e0174_WYG_010-34a>¶
落落才名&KR1199;出羣紫髯又見作叅軍書生莫道不知武¶
記室從來要有文别路共傷千里月懐人知隔數重雲¶
三湘春近多來鴈却要音書别後聞¶
　　湖邊小寺避暑¶
炎炎畏景晝偏長竹簟籐床覔上方出戸便驚塵土滿¶
脱巾且趂水風凉徑松滴翠凝冰硯砌竹分隂上粉墻¶
頭白老僧無一事惟將雙眼看人忙¶
　　齋居二首¶
<pb:KR4e0174_WYG_010-34b>¶
空庭誰種萬琅玕贏得齋時對榻看座起午烟應瀹茗¶
簾垂暮雨漫焚檀燔柴何幸逢周典簪筆也曽忝漢官¶
今日甘泉誰扈從夢回星月近瑶壇¶
焚香掃地擁氍毹却飲辭葷稱病軀卧向青山三日後¶
消來雜念半分無風應掃霧開千嶂雨為清塵遍九衢¶
郊罷願頒寛大詔坐教海宇盡懽娯¶
　　送陳望之赴臨清𬋩河州判(前貴州郡幕/)¶
歴盡山川力未休一官今去贊刀州清名何必羡留瑣¶
<pb:KR4e0174_WYG_010-35a>¶
利器還應見解牛客路秋初飛一葉官河日晩泊千艘¶
寄書莫道無來鴈人在蓬瀛正倚樓¶
　　送陳國英侍御之南京次見贈韻¶
士行公才俱絶儔烏臺新拜寵恩優朝廷正合留長孺¶
鄉里應多識太丘雪意逺含宫樹暝江聲寒送石城秋¶
南朝古寺題詩處何日從君覔舊遊¶
　　夀王逸軒(僑寓金陵稱夀後將/歸老槎溪故居矣)¶
隠居谷口漫逃名時有髙人扣竹扄枕簟晝長迷蝶夢¶
<pb:KR4e0174_WYG_010-35b>¶
江湖天濶羡鴻冥嚢收珠玉幾千首家住蓬壺近百齡¶
他日一盃何處祝夜深頻望老人星¶
　　初秋懐山中友人¶
又覺金天爽氣新古今不駐是羲輪月明萬戸懸砧杵¶
日落扁舟罷釣綸遥憶故人多夢寐獨憐晩嵗尚風塵¶
幾時投老青山下共汲清泉煮澗蓴¶
　　喜族人至¶
病客逢秋憶故園汝來應得賴温存江湖嵗晩身千里¶
<pb:KR4e0174_WYG_010-36a>¶
骨肉情多酒一尊别後闗河長問信愁来風雨更思君¶
西窗燈火寒無夢舊事中宵得細論¶
　　題竹¶
此君標格最堪憐幾度相看思悄然宻葉風含聲細細¶
髙梢露裛色娟娟影分枕簟疑無暑潤映琴書合并妍¶
我欲結君為宻友相將同到嵗寒天¶
　　秋夜旅泊言懐¶
空江木落奈愁何卧聽霜鴻帶月過老去身浮青雀舫¶
<pb:KR4e0174_WYG_010-36b>¶
秋來夢入白鷗波青牛早解莊生語衰鳯真慙楚客歌¶
早晩歸尋樵牧侣深山結屋傍雲蘿¶
　　送南京潘少宰希周赴少司㓂之召¶
十年不作清都夢直道受知自聖君恩重江湖來召命¶
秋深鴻鴈惜離羣公卿不貴深持法竹帛還期早策勛¶
預報商霖今有兆為公指㸃出山雲¶
　　夀大宗伯甘泉先生二律¶
平生用世守遺經老去真為國典刑班馬文章髙漢代¶
<pb:KR4e0174_WYG_010-37a>¶
夷䕫禮樂重虞廷身輕似得長生術名就猶當未暮齡¶
人物斗南稱第一他年汗簡有餘青¶
嶺表衣冠幾百年曲江公後更誰賢早能見道陳編外¶
晩却遊心太古前馬帳談經羅俊彦鳯池揮翰待儒仙¶
須知輔飬吾君徳却要伊川在講筵¶
　　送倪考功赴浙江少叅¶
一門圭組羡多賢仝榜金緋獨妙年歸省正逢家慶日¶
别離須記歳寒天南都人物陽秋裏兩浙山川節制前¶
<pb:KR4e0174_WYG_010-37b>¶
到處瘡痍應可念城西休問泛湖船¶
　¶
　¶
　¶
　¶
　¶
　¶
　方齋存稿巻十¶
