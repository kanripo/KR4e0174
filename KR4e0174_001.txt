# -*- mode: mandoku-view; -*-
#+TITLE: 方齋存稿
#+DATE: 2015-08-25 00:23:58.240933
#+PROPERTY: ID KR4e0174
#+PROPERTY: BASEEDITION WYG    
#+PROPERTY: JUAN 卷一
<pb:KR4e0174_WYG_001-1a>¶
欽定四庫全書¶
　方齋存稿巻一¶
　　　　　　　　　　　　明　林文俊　撰¶
　表¶
　　進二十史表¶
南京國子監祭酒臣林文俊謹以校刋二十史進呈聖¶
覽者前聞具在垂聖王稽古之資遺籍復完徴昭代右¶
文之治載蠲令日輒冒宸嚴冀少禆于燕閒或可廣於¶
<pb:KR4e0174_WYG_001-1b>¶
流布臣誠惶誠恐頓首頓首惟明君務學為急而信史¶
載事尤詳顧兹歴代之全書貯于成均之兩庫上自邃¶
古下訖朝元二十家筆削之功千百年行事之實博大¶
纎悉之畢具體裁義例之攸存但歴時既久而踳駁滋¶
多故補缺雖勤而舛訛亦甚漸致前功之棄深貽後學¶
之憂幸文運之誕興際聖人之在上好學夙成乎天性¶
崇文聿採乎人言遂俾愚臣並辱隆委因知盛事有待¶
熈朝南宫發四庫之書仍令博求於士類起部備三品¶
<pb:KR4e0174_WYG_001-2a>¶
之用兼容借給於司徒蓋欲昭一代之人文奚暇惜千金¶
之重費先是祭酒臣張邦竒司業臣江汝璧實共領之既¶
而臣文俊司業臣張星踵成而博士臣程煌助教臣劉¶
世龍臣聶曼臣王崑臣許堯學正臣黄良弼臣鄒魯學¶
錄臣張傑雖各委任不一亦皆校勘惟均功績三年深¶
慙駑駘之鈍書塵乙覽猶恐魚豕之訛兹蓋伏遇皇帝¶
陛下聖智天成文明日麗志存康濟學有緝熈謂載道¶
固存乎經而考古必資於史泛觀前代博究諸家見殘¶
<pb:KR4e0174_WYG_001-2b>¶
編斷簡之失真恐往事遺言之莫考乃以校修之責特¶
委文學之臣晉魏隋唐等書殘者則補史漢遼金之板¶
腐者重刋豈徒為秘閣珍蔵垂于不朽抑將使寒鄉晩¶
出睹之争先吾道重光斯文有托臣等材雖謭薄學本¶
空疎忝職賢闗每恨無階以報塞濫竽史事但知殫志¶
于校讎移牒鳩工掄材分局職兼六館書購多方茍中¶
間有一字之疑必往復盡諸臣之見雖勤劬於夙夜漫¶
淹歴於嵗時幸而畢工兹為完璧裝盈緗帙隨書各識¶
<pb:KR4e0174_WYG_001-3a>¶
其標題别以牙籖開巻不煩於檢閱仰呈天陛庻遍儒¶
林伏願念建事本乎多聞命講官時以進讀凡其善之¶
當法惡之當懲與夫治所由興危所由兆務究是非於¶
既往用資法戒於將來車同軌書同文綿一統輿圖之¶
盛徳可大業可久垂千年汗簡之光臣下情無任瞻天¶
仰聖欣躍屏營之至謹以二十史隨表上進以聞¶
　　謝重幸學表¶
國子監祭酒臣林文俊等嘉靖十二年三月十三日欽¶
<pb:KR4e0174_WYG_001-3b>¶
䝉聖駕臨幸大學謹奉表稱謝者臣等誠懽誠忭稽首¶
頓首上言伏以典禮更新百代仰大君之有作辟雍臨¶
幸四方占文運之方隆載舉曠儀聿光舊典懽均朝野¶
慶協天人兹蓋伏遇皇帝陛下聖由天縱徳與日新彛¶
倫叙而五典以惇禮樂興而百度咸正況兹首善尤在¶
留神默契聖心大祛俗見謂孔子稱王本非禮宜正先¶
師之名陋元人塑像為不經特遵皇祖之訓别祠啟聖¶
聿明父子之倫配食先賢盡去公侯之號禮無僭瀆道¶
<pb:KR4e0174_WYG_001-4a>¶
益尊崇顧兹典之鼎新煩至尊以賁重當薄海同文之¶
日適踐阼一紀之初乃涓令辰爰脩盛事六龍捧御逺¶
戾止于膠庠萬乘執圭親釋奠于先聖崇儒重道稽古¶
諏經喜溢章縫光流簡&KR0125;執豆籩以奔走乃有三氏之¶
子孫圜橋門而聴觀奚止六館之英俊瞻威嚴於咫尺¶
幸法語之丁寧建皇極以敷言斯其至矣觀人文以成¶
化是之謂乎臣等職忝師儒躬逢盛美幸睹大人之虎¶
變願先多士以駿奔賜坐而講易書覺叨榮之已過教¶
<pb:KR4e0174_WYG_001-4b>¶
人必先忠孝誓圖報於將來伏願配乎天配乎地皇朝¶
綿一統之圖作之君作之師天子介萬年之夀臣等無¶
任瞻天仰聖激切屏營之至謹奉表稱謝以聞¶
　　經筵講章¶
孟子曰為政不難不得罪於巨室巨室之所慕一國慕¶
之一國之所慕天下慕之故沛然徳教溢乎四海這是¶
孟子離婁上篇說為政者當脩身以服人心的意思巨¶
室是世臣大家慕是心悦服孟子説道人君為政於天¶
<pb:KR4e0174_WYG_001-5a>¶
下其道不難在不得罪於巨室而已蓋巨室之心難以¶
力服而國人素所取信茍君心未脩所行的事多乖戾¶
則國人怨怒必自世臣大家始所以人君為政先要正¶
心誠意使反之於身無聲色貨利之累而達之於政得刑¶
賞舉措之宜則巨室見之自然悦服而無怨怒這便是¶
不得罪於巨室巨室既慕則一國之人視巨室為向背¶
的亦皆悦服而慕之一國既慕則天下之人視一國為¶
向背的又將悦服而慕之人君為政能使自近及逺無¶
<pb:KR4e0174_WYG_001-5b>¶
一人不服如此則推無不準動無不化而吾徳教之行¶
無所留碍自沛然充溢四海而天下之民無不被其澤¶
者其於為政也何難之有臣考戰國之時王政不綱巨¶
室擅權當時諸侯不務脩徳以服其心而欲以力勝之¶
反以取敗孟子有見於此故為此說以救之可謂探本¶
之論矣況人君一身天下之本茍其身正則禮樂征伐¶
出自朝廷四海之内無不用命何憂乎巨室如其身不¶
正則衆叛親離匹夫匹婦或能勝予豈特巨室為可畏¶
<pb:KR4e0174_WYG_001-6a>¶
哉此人君所以貴脩身也恭惟皇上以天縱之資紹列¶
聖之統即位以來勵精圖治日御經筵以熈聖學日覽¶
章奏以決大政洪範有序敬一有箴脩身之功可以匹¶
休堯舜而邁迹湯武矣尤願法天廣運慎終如始使徳¶
教之施廣被於四海運祚之隆永垂於萬年臣等犬馬¶
之誠無任惓惓顒望¶
孟子曰養心莫善於寡欲其為人也寡欲雖有不存焉¶
者寡矣其為人也多欲雖有存焉者寡矣這是孟子憫¶
<pb:KR4e0174_WYG_001-6b>¶
世之人溺於私欲而喪其本心故發此論所以示人以¶
養心之要也欲是嗜欲存字不存字都指此心說孟子¶
説道凡人有生便有欲如目之於色耳之於聲口之於¶
味鼻之於臭四肢之於安佚皆是也是雖人所不能無¶
然多而不節便流於邪僻而喪失其本心故欲養此心¶
其要莫善於寡欲何則欲者心之累也茍其人能寡欲¶
矣則此心不至外馳自然收斂在這腔子裏足為萬變¶
酬酢之主其有不存者寡矣茍其人多欲則昏昧放逸¶
<pb:KR4e0174_WYG_001-7a>¶
身雖在這裏此心却與物欲俱馳其有存者亦寡矣臣¶
嘗論之人之一心只是个天理而已若私欲則生於形¶
氣之私原非性中所有但是二者嘗交戰於胸中迭為¶
消長如長了一分人欲便消了一分天理彼愈長則此¶
愈消甚可畏也是以聖賢教人時時要存養省察克治¶
使欲心不留則此心瑩然渾是天理清明純一之體不¶
虧而應事揆物自不失其當然之則孟子提出寡欲二¶
字於心學上極為親切為人君者尤不可以不知也何¶
<pb:KR4e0174_WYG_001-7b>¶
也人君尊居九重富有四海求無不得欲無不遂尤易¶
縱欲自肆且如聲色貨利遊畋土木征伐之類茍其心¶
溺於此其為害豈可勝計哉是故舜聖人也其臣臯陶¶
戒之曰無教逸欲有邦武王亦聖人也其臣師尚父戒¶
之曰義勝欲者從欲勝義者凶夫二臣者豈不知舜與¶
武王必不至於縱欲哉正以心之難操欲之可畏所以¶
防之於豫而杜之於㣲也其慮逺矣仰惟皇上聰明睿¶
知得古帝王心學之正傳以敬天法祖為心以求治保¶
<pb:KR4e0174_WYG_001-8a>¶
氏為務心不耽聲色之娛目不接玩好之具雖詩書所¶
稱何以過之然臨御有年而治效猶若未臻比者星變¶
地震水旱蝗蟲之災尤不能不廑聖慮也伏願詳味孟¶
子此章之言深究前代得失之故清心寡欲務學親賢¶
内外交脩躋于一徳則治本既端治具畢舉唐虞三代¶
之盛不難致矣臣犬馬之心無任惓惓¶
元首明哉股肱良哉庶事康哉這是虞書益稷篇内史¶
臣記臯陶賡歌告帝舜的說話元首在上指君說股肱¶
<pb:KR4e0174_WYG_001-8b>¶
在下指臣說良是善康是安臯陶因帝舜作歌責難於¶
臣於是賡歌以責難於帝説道君為臣之元首臣為君¶
之股肱勢雖結於上下義則一體相須誠使為元首者¶
智足以知人明足以照物賢者必用而不賢者必退有¶
功必賞而有罪必罰譬之日月當空無所障碍而萬象¶
洞然畢照人君之明如此則為之股肱者皆將奉公守¶
法莫敢偷惰以隳職業而布列朝廷者皆藹藹之吉人¶
矣股肱有不良乎股肱既良則能為君分理庶務以禮¶
<pb:KR4e0174_WYG_001-9a>¶
則備以樂則和以教則行以養則遂凡大小政事莫有¶
廢墮不舉之患矣庶事有不安乎由是觀之君明則臣¶
良而天下之事可不勞而理也臯陶此歌雖若歸美於¶
帝之詞而責難之意寓焉其忠愛至矣臣嘗因是而考¶
有虞之時若舜之明四目達四聰元首何其明哉其臣¶
如禹臯陶稷垂伯夷䕫龍皆一時之賢濟濟相讓股肱¶
何其良哉明良相逢都俞吁咈于一堂之上志同道合¶
所以成有虞之治而後世鮮儷也仰惟皇上聰明天縱¶
<pb:KR4e0174_WYG_001-9b>¶
剛徤日新君臨天下一紀于兹無一念不在乎敬天勤¶
民無一時而忘乎親賢講學道冠百王而不自以為聖¶
智周萬物而不自以為明尊禮耆舊信任忠良在廷文¶
武羣工咸思竭股肱之力以祗承休徳明良喜起之歌¶
於變時雍之化復見於聖明之朝矣臣等何幸躬逢其¶
盛¶
六三徳一曰正直二曰剛克三曰柔克平康正直彊弗¶
友剛克燮友柔克沉潛剛克高明柔克這是周書洪範¶
<pb:KR4e0174_WYG_001-10a>¶
篇箕子演三徳之疇以告武王的言語六三徳是大禹¶
所叙九疇中第六疇正是無邪直是無曲克字解作治¶
字箕子說道人君建極於上既足以為臣民取法然無¶
三徳之用却不能使人都歸于極故大禹叙疇皇極之¶
後即繼以三徳三徳之目第一曰正直是以正直之徳¶
治天下第二曰剛克是以剛徳治天下第三曰柔克是¶
以柔徳治天下蓋正直者無為而治聖人之本心剛柔¶
者賴之以輔治聖人不得己而用之故一曰正直二曰¶
<pb:KR4e0174_WYG_001-10b>¶
剛克三曰柔克平康是天下有道之世彊弗友是彊梗¶
弗順的人燮友是和柔委順的人沉潛是沉深潛退的¶
高明是高亢明爽的箕子又說三徳之用各有所宜人¶
君如遇平康之世人皆會極歸極遵義遵道這是好時¶
候則惟持正秉直建極以先天下而己不必事乎矯拂¶
如遇那彊梗弗順可以由極而不欲者這是習俗偏於¶
剛的人則必董之以威使他有所畏而歸于極是以剛¶
而克剛如遇那和柔委順欲由乎極而不能者這是習¶
<pb:KR4e0174_WYG_001-11a>¶
俗偏於柔的人則必予之以福使他有所慕而歸于極¶
是以柔而克柔又有一等氣稟柔弱沉深潛退不及乎¶
極者却要激勵奬進使他企而及之是以剛而克柔有¶
一等氣稟剛方高亢明爽而過乎極者却要防閑裁抑¶
使他俯而就之是以柔而克剛夫人君三徳之用撫世¶
酬物因時制宜如此則天下之人雖有溺於習俗囿於¶
氣稟者至此悉歸於皇極矣三徳乂用其効不既大哉¶
臣按洪範三徳正直之用一剛柔之用四蓋人君之徳¶
<pb:KR4e0174_WYG_001-11b>¶
有剛有柔猶天道有隂有陽隂以歛之陽以舒之而後¶
嵗功成萬物遂人君之治天下何以異於此哉歴觀古¶
昔聖王所以能成天下之治用此道也漢唐以來人主¶
不知三徳之用故或偏於剛如漢宣帝之殘忍或偏於¶
柔如漢元帝之懦弱失君道矣治不古若何足怪哉仰¶
惟皇上秉乾剛之徳普離照之明即位以來刑罰不遺¶
於奸究徳澤遍及於惸嫠剛柔相濟寛猛適中其於所¶
謂三徳蓋已允蹈之尤願終始此徳終始此治納斯世¶
<pb:KR4e0174_WYG_001-12a>¶
於皇極綿宗社於萬年天下臣民不勝至願¶
列爵惟五分土惟三建官惟賢位事惟能重民五教惟¶
食喪祭惇信明義崇徳報功垂拱而天下治這是周書¶
武成篇史臣記武王政治本末的說話爵是封爵土是¶
國土武王既克商有天下遂定封爵以公侯伯子男為¶
五等分以土地以公侯百里伯七十里子男五十里為¶
三等故說道列爵惟五分土惟三賢是有徳的人能是¶
有才的人武王建立治官惟用有徳之人不肖的不得¶
<pb:KR4e0174_WYG_001-12b>¶
以倖進分職任事惟用有才之人無才的不容以濫及¶
故說道建官惟賢位事惟能五教是君臣父子夫婦長¶
幼朋友五常之教食所以養生喪所以送死祭所以追¶
逺武王以一身任君師之責故於五教極所慎重要使¶
天下百姓都歸于人紀之中五教之外又重民食喪祭¶
三件事以厚風俗故説道重民五教惟食喪祭信是誠¶
實上不好信則天下皆趨於詐武王雖一令之布必不¶
肯失信於天下義是所行合宜上不好義則天下皆趨¶
<pb:KR4e0174_WYG_001-13a>¶
於利武王則一事之行必求允當於人心這便是惇信¶
明義人之有徳的若不去尊崇他何以勸善武王於有¶
徳的人必尊之以官人之有功的若不去酬報他誰肯¶
效忠武王於有功的人必厚之以賞這便是崇徳報功¶
夫分封有法官使有要五教脩三事舉信義立官賞行¶
諸般政事都盡了武王此時復何所為惟垂衣拱手而¶
天下大治故說道垂拱而天下治臣觀有周史臣記武¶
王政治之本末如此考之孔子稱舜無為而治恭已南¶
<pb:KR4e0174_WYG_001-13b>¶
面周公稱文王罔攸兼于庶言庶獄庶慎蓋與此稱武¶
王之垂拱同一道也然人徒知數聖人之無為而不知¶
其所以致此者豈偶然哉蓋舜紹堯之後齊七政去四¶
㓙命九官十二牧敷言試功以察庶官明目逹聰以決¶
壅蔽其憂勤至矣至於文王惠鮮鰥寡懐保小民自朝¶
至於日中昃不遑暇食其憂勤又如此蓋皆極其有為¶
於先是以能享無為於後正與此論武王事相合豈真¶
無所作為而天下自治也哉後世人主不知聖人先憂¶
<pb:KR4e0174_WYG_001-14a>¶
勤而後逸樂往往以無為藉口恣耳目之娛窮心志之¶
欲高枕肆志委政非人以至召變速戾者何可勝數誠¶
萬世人君所當深戒也仰惟皇上以聖哲之資撫盈成¶
之運即位以來一切遊娛之事不經於心百凡玩好之¶
具不接於目未明視朝勵精圖治日御經筵親近儒碩¶
其於前代帝王之盛美蓋兼而有之尤願體道用中求¶
賢納諫慎重爵賞以待有功委任賢能以圖輔政忠厚¶
以勵士風節儉以甦民困本一人之憂勤致萬邦於安¶
<pb:KR4e0174_WYG_001-14b>¶
樂則垂拱無為之治不在虞周而在今日矣天下臣民¶
不勝慶幸¶
徳盛不狎侮狎侮君子罔以盡人心狎侮小人罔以盡¶
其力這是周書旅&KR0729;篇召公告武王以當謹徳不可玩¶
人的意思狎侮是褻慢君子指在位之人小人是細民¶
召公說道人君以一身居天下之上要在謹徳徳既盛¶
則動容周旋中禮然後能無狎侮之心夫徳有未至則¶
未免有狎侮之心彼君子以心事上的然必在上者推¶
<pb:KR4e0174_WYG_001-15a>¶
誠以待之致敬以下之然後能盡其心茍狎侮了他彼¶
見吾禮貌之衰則有去而已孰肯盡心為吾用哉小人¶
以力事上的然必在上者撫之以恩動之以禮然後能¶
盡其力茍狎侮了他彼雖畏威易役然至愚而神肯盡¶
力為吾用哉然則君子小人皆不可狎侮之也明矣臣¶
按召公此章本為西旅貢&KR0729;而作乃言及此何也蓋天¶
下之治無常形而安危治忽在人主一念敬肆間茍君¶
心小肆而溺於玩好之私則小人投隙並進導之以快¶
<pb:KR4e0174_WYG_001-15b>¶
情肆意之事何所不至於是正士日疎而法言難入矣¶
安得不狎侮君子乎又將以慾為可縱民不足畏而咈¶
百姓以從己之欲者有之安得不狎侮小人乎此召公¶
之所深慮也夫以武王功徳之盛召公猶以是戒之則¶
人君於所好尚可不謹哉仰惟皇上即位以來屛斥耳¶
目之玩而敬天法祖勤政務學孜孜如不及於君子則¶
諫行言聴不徒禮貌之虚文於小民則子惠仁懐每有¶
優恤之實惠是以中外臣工咸思竭忠効智以佐休明¶
<pb:KR4e0174_WYG_001-16a>¶
而萬邦黎庶莫不尊親愛戴其上者嘉靖中興之盛可¶
以比隆堯舜矣臣愚尤願深味謹徳之言益嚴狎侮之¶
戒宅心於敬防幽居非僻之干所寶惟賢斥逺方珍竒¶
之獻則聖徳益隆聖治益昌宗社億萬年無疆之休端¶
在於此臣等何幸躬逢其盛¶
已予惟小子若涉淵水予惟往求朕攸濟敷賁敷前人¶
受命兹不忘大功予不敢閉于天降威用這是周書大¶
誥篇成王因武庚之叛大誥天下以東征的意思已是¶
<pb:KR4e0174_WYG_001-16b>¶
欲已而不能已敷是布賁是飾前人指武王說成王上¶
文言已嗣乎厯服恐不能明哲以迪民安康而格知天¶
命然其意猶未巳也至是又説我以幼沖之年膺此重¶
任恐不能勝如涉那淵水慮不能濟然我之心豈終以¶
難自阻哉我惟往求所以濟之之道其道惟何我國家¶
一代之法至為明備茍奸人叛亂而不能討平則將為¶
之蕩然而廢弛矣我於典章法度必敷布而脩飭之前¶
此受命于天疆宇至廣今一隅騷動而不能鋤定則將¶
<pb:KR4e0174_WYG_001-17a>¶
為所竊據而狹小矣我於前王基業必増益而開大之¶
若此者非以病民也昔武王伐紂以安天下為心今我¶
亦以安天下為心而不忘其大功爾我之為心如此今¶
武庚不靖得罪於天天命誅之我何敢閉抑天降威用¶
而不行討乎臣按成王以幼沖踐阼當是時王室未安¶
殷民未服武庚既與三叔叛而商奄淮夷又相煽以動¶
然成王能任周公四征不庭卒能勘定禍亂以安王室¶
成康以降周室寖衰陵遲至於夷厲之世玁狁内侵荆¶
<pb:KR4e0174_WYG_001-17b>¶
蠻淮夷相繼復叛宣王即位命將征之而周道復中興¶
焉成王繼體之賢君宣王中興之令主皆汲汲於治兵¶
詰戎如此莫非為天下計也豈若後世人主窮兵黷武¶
以邀四夷之功者哉仰惟皇上以上聖之資紹列聖之¶
統文徳武功各臻其盛頃者廣西雲南及山西潞州稍¶
稍不寧天威所加旋即平定今中外乂安若無足慮者¶
然禍亂常起於無形而變故每生於所忽臣願思祖宗¶
櫛沐之勞謹今日衣袽之戒練兵選將以杜不虞任賢¶
<pb:KR4e0174_WYG_001-18a>¶
愛民以固邦本所謂制治於未亂保邦於未危者在聖¶
明加之意而已臣愚無任惓惓¶
惟乃丕顯考文王克明徳慎罰不敢侮鰥寡庸庸祗祗¶
威威顯民用肇造我區夏越我一二邦以脩我西土惟¶
時怙冒聞于上帝帝休天乃大命文王殪戎殷誕受厥¶
命越厥邦厥民惟時叙乃寡兄朂肆汝小子封在兹東¶
土這是周書康誥篇武王命其弟康叔為衛侯的言語¶
肇是始區夏即天下殪是滅戎是大寡兄武王自謙的¶
<pb:KR4e0174_WYG_001-18b>¶
話封是康叔名武王説道我周有天下本於丕顯考文¶
王而文王造周不外明徳慎罰兩件事徳者感化人心¶
之本文王明其徳以化民則民皆知慕而入於徳罰者¶
防範人心之具文王謹其罰以齊民則民皆知畏而不¶
入於罰然其實何如庶民有鰥寡的至㣲而易忽者也¶
文王發政施仁必先及何敢侮焉乃若有能當用的則¶
用之而使在職有賢當敬的則敬之而使在位有罪當¶
威的則威之而不少縱夫不侮鰥寡庸庸祗祗即明徳¶
<pb:KR4e0174_WYG_001-19a>¶
之事威威即慎罰之事合而言之皆徳也徳著于民民¶
心歸之當時文王位雖西伯而天命已屬是肇造我區¶
夏其徳所及我一二友邦亦觀感而化漸以脩治不特¶
友邦為然盡西土之人亦皆怙之如父冒之如天明徳¶
昭升聞于上帝上帝美我文王乃命之燮伐大商而受¶
天命以有天下萬邦萬民各得其理莫不時叙則其徳¶
又以及天下矣文王之徳足以得天下如此汝寡兄亦¶
勉力不怠以成其業是以有此土地分建諸侯汝康叔¶
<pb:KR4e0174_WYG_001-19b>¶
得以受封在此東土豈偶然者哉臣按自古人君未有¶
不以明徳慎罰而治以務罰不務徳而亂者考之前代¶
歴歴可鑒肆我太祖高皇帝既得天下專務以徳化民¶
雖刑罰之用亦所不廢然大辟必三覆奏律令成於屢¶
易藁蓋其慎重如此是即文王明徳謹罰之心也仰惟¶
皇上繼統承天法祖為治恩必徧於鰥寡爵必及於賢¶
能尤憫無辜之民屢下哀卹之詔是無愧文王之徳久¶
矣臣竊以文王所以成此徳者又由其常有視民如傷¶
<pb:KR4e0174_WYG_001-20a>¶
望道未見之心而不自足也故詩人頌美之曰勉勉我¶
王綱紀四方臣至愚敢以為今日獻惟聖明留意¶
王曰外事汝陳時臬司師兹殷罰有倫又曰要囚服念¶
五六日至于旬時丕蔽要囚這是周書康誥篇武王告¶
康叔以謹罰的意思外事先儒陳氏以為有司之事臬¶
是法倫是叙要囚獄詞之要者旬是十日時是三月蔽¶
字解做斷字武王説道人君之法受之於天而有司代¶
君以行法者也汝康叔於有司之事但取是法敷陳而¶
<pb:KR4e0174_WYG_001-20b>¶
條列之使為有司的皆能詳明法意則於用罰之際庶¶
不昧於所施然是法也殷先王用之輕重取舍秩有倫¶
叙衛殷墟也殷之法乃殷民素所服習者汝惟使衛之¶
有司法此殷罰之有倫者而用之則民無不服矣武王¶
又念刑罰之用一成不可變罰用殷彛固善矣而推鞠¶
訊問茍有未當則死者不可復生於是又戒之曰汝於¶
獄詞之要者就使情與法俱當尤當服膺而念為之求¶
可生之道近則五六日逺則十日或三月夫既為之求¶
<pb:KR4e0174_WYG_001-21a>¶
生道而不可得然後從而刑之殺之大斷要囚則我與¶
死者皆可以無憾矣武王告康叔如此忠厚惻怛之意¶
為何如哉臣按康叔衛侯也武王猶以慎罰告之況人¶
君為天下之主億兆之命懸於一人茍刑罰不中則民¶
何所措手足是以古昔帝王若舜之欽恤禹之泣辜湯¶
之慎罰髙宗之不僣不濫率皆致重乎此至于成周其¶
制愈備每獄具三公九卿㕘聴之槐棘之下既成以告¶
之王王三宥之然後制刑其慎重如此所以上無濫罰¶
<pb:KR4e0174_WYG_001-21b>¶
而下無寃民也洪惟我太祖髙皇帝建國之初即命丞¶
相李善長等詳議法律親為裁定凡有大獄必三覆奏¶
而後行刑太宗文皇帝因法司奏決大辟則諭府部大¶
臣等從容更審且云一日不盡則二日三日便十日亦¶
何害此與武王所謂服念要囚至旬時者可謂異世同¶
符矣恭惟皇上嗣統以來敬天法祖勤政惜刑仁如春¶
生威同秋殺是以奸宄伏法良善獲安薄海内外罔不¶
畏威懐徳臣愚尤願圖維治本培植化源乾元不息普¶
<pb:KR4e0174_WYG_001-22a>¶
施無外之仁帝徳罔愆允致協中之化天下臣民不勝¶
幸甚¶
王曰嗚呼封敬哉無作怨勿用非謀非彛蔽時忱丕則¶
敏徳用康乃心顧乃徳逺乃猷裕乃以民寧不汝瑕殄¶
這是周書康誥篇武王告康叔欲其不用罰而用徳的¶
意思彛是常蔽是斷敏徳是勤敏於徳顧是省猷是謀¶
瑕是疵殄是棄絶武王致嘆呼康叔之名而告之先曰¶
敬哉者言不可不致其敬也因説汝於衛國當順民情¶
<pb:KR4e0174_WYG_001-22b>¶
以為治慎毋作可怨之事如謀有未善的法非國家所¶
常行的汝或誤用之則害及于民皆足以召怨汝必勿¶
用這非善之謀勿用這非常之法惟斷以是誠大法敏¶
徳蓋古之人若我文考若古先哲王若商耉成人皆是¶
能敏徳的汝必以之為法而其法之也又必斷以誠彼¶
其外若敏而中懈始雖敏而終替者皆其誠之不足者¶
也然誠以法古敏徳欲何為哉如心有未正何以化民¶
則用以安汝心使宅乎天理不隔那人欲之危徳有未¶
<pb:KR4e0174_WYG_001-23a>¶
純何以出治則用以省汝徳使純乎天理不奪那私意¶
之累謀有未善何以安民則用以逺汝謀使運之心而¶
達之政的皆正大周詳足為經久之計然必從容不迫¶
待民自安勿忿其未化而遽刑之如此則為能以徳化¶
民民自安汝之治我豈以汝為瑕疵而棄絶之哉臣按¶
康誥一篇武王本為康叔之國而訓戒以治民之辭然¶
其篇内言心言徳者不一而足如曰宅心知訓曰徳裕¶
乃身曰朕心朕徳惟乃知至此又曰康乃心顧乃徳其¶
<pb:KR4e0174_WYG_001-23b>¶
惓惓若此何哉蓋天下之治皆原於心而徳又所以出¶
治之本也人君茍心正而徳脩則見之刑賞舉措與夫¶
一切政令必無不善而成天下之治也不難矣堯舜禹¶
湯文武所以致治之盛後世莫及者其本原皆在於此¶
恭惟皇上嗣位以來絶遊畋之娛屏竒邪之好所留神¶
者惟帝王之治所究心者惟聖賢之學聖衷澄徹天徳¶
精純雖在古昔聖王何以過之然比年以來災異叠見¶
天下之民庸有未得其所者臣愚伏願持謙沖之志法¶
<pb:KR4e0174_WYG_001-24a>¶
不己之運益資理義以養心益親賢人以輔徳政必為¶
悠久之規治必存惇厚之體則唐虞三代之盛復見於¶
今日矣臣等不勝幸甚¶
嗚呼皇天上帝改厥元子兹大國殷之命惟王受命無¶
疆惟休亦無疆惟恤嗚呼曷其奈何弗敬這是周書召¶
誥篇召公在洛作書告成王以治洛之事因周公自洛¶
歸周而寄之以達於王也元子言紂為君是天之長子¶
大國殷指殷有天下説恤是憂召公將言天命不足恃¶
<pb:KR4e0174_WYG_001-24b>¶
先以嗚呼發之説道皇天上帝厥命靡常昔紂受天命¶
為元子而有大國矣及其無道得罪于天天乃改其元¶
子與大國殷之命使我周代之然則天命可恃以為安¶
乎今王受此大命以貴則為元子以富則有大國固有¶
無窮之美然天無常親命不易保元子大國既可改于¶
昔則亦可改于今豈非無窮之憂乎於是又嘆息説王¶
其奈何弗敬蓋紂惟不敬故早墜厥命今王欲保守天¶
命如之何可以縱肆而不敬乎人君為天之子奉天為¶
<pb:KR4e0174_WYG_001-25a>¶
治件件要與天合少有縱肆所存所行便與天背違了¶
夫惟克敬則視聴言動一循乎理好惡用舍不違乎天¶
與天同徳故能受天明命也人君保有天下其有要於¶
此哉臣嘗論之人君以一身居天下之上治亂安危係¶
於一人其責至重而勝之至難世主不察乎此徒見崇¶
髙富貴為可樂而忘其可憂肆情徇欲無所不至而危¶
亡之兆見矣成王以幼沖嗣位召公慮其未必知此故¶
告之曰無疆惟恤又曰奈何弗敬夫人君茍知天位為¶
<pb:KR4e0174_WYG_001-25b>¶
可憂自不容于不敬者蓋憂則敬心生而治樂則驕心¶
生而亂稽之往古歴歴可驗恭惟皇上聖本生知智由¶
天縱敬天法祖納諫任賢勤勞庶政每以昧爽而臨朝¶
緝熈聖學不因寒暑而輟講感上天示戒輒形罪已之¶
言因四方告灾屢下恤民之詔此其憂勤敬畏之心即¶
舜之兢兢業業文王之小心翼翼也然而治效猶未臻¶
不免上廑聖慮伏願堅持此心終始無間廓虚中以盡¶
下崇儉徳以裕民使徳澤敷予四海運祚綿于萬年臣¶
<pb:KR4e0174_WYG_001-26a>¶
等不勝至願¶
嗚呼篤棐時二人我式克至於今日休我咸成文王功¶
于不怠丕冒海隅出日罔不率俾這是周書君奭篇周¶
公留召公的説話棐是輔冒是覆冒海隅出日是東海¶
之隅日所從出之地周都西土去東為逺周公舉逺以¶
包近故以日出言俾是從周公説我與汝召公嘗同輔¶
文武成王然文王之時尚有五臣為之輔武王之時有¶
四臣為之輔今惟我與公二人而已我二人者惟能鞠躬¶
<pb:KR4e0174_WYG_001-26b>¶
盡瘁竭力以輔君故用能致今日之休然則天休滋至¶
鳴鳳在郊今日之盛豈曰無所自而然哉然休則休矣¶
未可以自足也昔文王之徳光于四方顯于西土用肇¶
造我區夏其功大矣茍今日四海之内有一人弗服則¶
是文王之功猶有未成我與公豈得辭其責哉故我欲¶
與公同心協力輔相成王共成文王之功於不怠必使¶
徳澤大覆冒斯民如天之無不覆幬雖海隅日出之地¶
去西土極為遼邈者沾被我之徳教亦皆奉我正朔守¶
<pb:KR4e0174_WYG_001-27a>¶
我王度相率而臣服必如是然後已耳然則為召公者¶
當以是自勉豈可以今日之休為己足而遽欲求去也¶
哉臣按成王伐淮夷踐奄皆在此書之後則知當時未¶
能罔不率俾也夫四海至逺也欲其一一心服而率從¶
非可刑驅而勢迫要必有徳澤以丕冒之乃能有以得¶
其心周公之言可謂深達治要矣考之於古惟堯舜禹¶
之盛足以當之書稱堯之徳曰光被四表格于上下稱¶
舜曰無怠無荒四夷來王稱禹曰東漸于海西被于流¶
<pb:KR4e0174_WYG_001-27b>¶
沙朔南暨聲教訖于四海蓋三聖人者徳盛而道隆恩¶
深而澤溥故其所及之逺如此豈若後世不務徳而徒¶
勤兵以服逺者之為哉洪惟我太祖髙皇帝以聖神文¶
武之資應運而興徳教所加薄海内外悉為臣僕輿圖¶
之廣漢唐盛時所未有也恭惟皇上聖哲聰明同符髙¶
祖深仁厚澤廣被寰區是以普天率土之民莫不愛戴¶
懽忻傾心而向化蠻貊四極之國亦皆效琛獻䞇稽首¶
而來朝盛徳大業雖堯舜禹之聖無以加矣尤願體天¶
<pb:KR4e0174_WYG_001-28a>¶
行之至健法離照之無私政必先夫窮民恩不遺于遐¶
壤使徳日益盛治日益隆宗社億萬年無疆之休端在¶
於此臣愚無任惓惓顒望¶
　¶
　¶
　¶
　¶
　¶
<pb:KR4e0174_WYG_001-28b>¶
　¶
　¶
　¶
　¶
　¶
　¶
　¶
　方齋存稿巻一¶
